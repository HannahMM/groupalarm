+++
title = "Allarmare"
weight = 2
alwaysopen = true
+++

Non appena si accede al programma la prima scheda visualizzata è
«Allarmare». Selezionando le radici, i gruppi, gli utenti da allarmare
e, se è stato ordinato il modulo, anche i modelli e gli scenari, si
attiva il processo di allarme e di invio dell’SMS d’informazione e, se è
stato ordinato il modulo, anche della conferenza telefonica.

La scheda “Allarmare” è suddivisa in tre sottocategorie, ossia
**Allarme, SMS d’informazione e Conferenza telefonica.**

Da qui, a seconda delle esigenze e della situazione d’emergenza, è
possibile attivare un **Allarme**, inviare un **SMS d’informazione** e/o
iniziare una **Conferenza telefonica**. La maschera **Creare l’allarme**
è la pagina iniziale che si apre una volta effettuato con successo il
login in eAlarm emergency. La schermata presenta diverse colonne,
indipendenti tra loro, in cui è possibile selezionare e quindi
visualizzare radici, gruppi, utenti, modelli ecc. L’utente principale
può modificare autonomamente le impostazioni di queste colonne. Il
numero di colonne nella schermata **Allarmare** può essere modificato
nel menu **Admin.**

In ogni colonna è possibile selezionare utenti, gruppi e/o radici e
spostarli nella lista utenti da allarmare (colonna racchiusa in un
riquadro rosso sul margine destro dello schermo) utilizzando la funzione
Drag & Drop, con un doppio clic o facendo clic sul comando «Applica
selezione». Se si inserisce l’intera radice nella lista di allarme,
vengono ripresi tutti gli utenti, i gruppi e i sottogruppi della radice
selezionata.

![](/img/alarmieren_it.1db3bba911e445584433e89ca35e9ac2.png)

Facendo clic sul pulsante
![](/img/dropdown_pfeil_it.png)
si può modificare a piacimento il contenuto delle colonne.

![](/img/alarmiren_2_it.d1ae30a6e556a3b7637f2e36d631c46e.png)


